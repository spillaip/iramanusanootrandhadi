<?xml version="1.0" encoding="utf-8"?>
<resources>
    <array name="RN">
        <item>வேதப் பிரான் பட்டர் அருளிச் செய்தவை\10\10முன்னை வினையகல மூங்கிற் குடியமுதன் *\10பொன்னங்கழர் கமலப் போதிரண்டும் *-என்னுடைய \10சென்னிக்கணியாகச் சேர்த்தினேன் *தென் புலத்தார்க்கு \10என்னுக் கடவுடையேன் யான் ?</item>
        <item>வேதப் பிரான் பட்டர் அருளிச் செய்தவை\10\10நயந்தரு பேரின்ப மெல்லாம் பழுதின்றி நண்ணினர் பால் *\10சயந் தரு கீர்த்தி யிராமானுச முனி தாளிணை மேல் *\10உயர்ந்த குணத்துத் திருவரங்கத்தமுது ஓங்கும் அன்பால் \10இயம்பும் * கலித்துறை யந்தாதி யோத இசை நெஞ்சமே !</item>
        <item>வேதப் பிரான் பட்டர் அருளிச் செய்தவை\10\10இனியென் குறை நமக்கு ? எம்பெருமானார் திருநாமத்தால் *\10முனி தந்த நூற்றெட்டுச்  சாவித்திரியென்னு நுண் பொருளை *\10கனி தந்த செஞ்சொற் கலித்துறை யந்தாதி பாடித் தந்தான் *\10புனிதன் திருவரங்கத்தமுதாகிய புண்ணியனே .</item>
        <item>அபியுக்தர்  அருளிச் செய்தவை\10\10சொல்லின் தொகை கொண்டு உனதடிப் போதுக்குத் தொண்டு செய்யும் *\10நல்லன்பரேத்தும் உன் நாமம் எல்லாம் என்தன் நாவினுள்ளே *\10அல்லும் பகலும் அமரும்படி நல்கு அறு சமயம் \10வெல்லும் பரம ! * இராமானுச ! இது என் விண்ணப்பமே .</item>
        <item>* பூ மன்னு மாது பொருந்திய மார்பன் * புகழ் மலிந்த \10பா மன்னு மாறனடி பணிந்துய்ந்தவன் * பல்கலையோர் \10தாம் மன்ன வந்த இராமானுசன் சரணாரவிந்தம் \10நாம் மன்னி வாழ * நெஞ்சே !சொல்லுவோம் அவன் நாமங்களே 1</item>
        <item>* கள்ளார் பொழில் தென்னரங்கன் * கமலப் பதங்கள் நெஞ்சில் \10கொள்ளா மனிசரை நீங்கி * குறையற் பிரானடிக் கீழ் \10விள்ளாத அன்பன் இராமானுசன் மிக்க சீலமல்லால் \10உள்ளாது என் நெஞ்சு * ஒன்றறியேன் எனக்குற்ற பேரியல்வே.  2 </item>
        <item>பேரியல் நெஞ்சே ! அடி பணிந்தேன் உன்னை * பேய்ப் பிறவிப் \10பூரியரோடுள்ள சுற்றம்  புலத்திப் ** பொருவருஞ்சீர்   \10ஆரியன்  செம்மை யிராமானுச முனிக்கன்பு செய்யும் \10சீரிய  பேறுடையார்  * அடிக் கீழ் என்னைச்  சேர்த்ததற்கே   3</item>
        <item>என்னைப் புவியில் ஒரு பொருளாக்கி * மருள்சுரந்த \10முன்னைப்  பழவினை  வேரறுத்து  ** ஊழிமுதல்வனையே \10பன்னப்பணித்த  இராமானுசன் பரன்பாதமும்  என் \10சென்னித்தரிக்க  வைத்தான் * எனக்குஏதும்  சிதைவில்லையே  4</item>
        <item>எனக்குற்றசெல்வம்  இராமானுசனென்று * இசையகில்லா\10மனக்குற்ற மாந்தர் பழிக்கில்  புகழ்  ** அவன்  மன்னியசீர்\10தனக்குற்றஅன்பர்  அவன் திருநாமங்கள் சாற்றும்என்பா\10இனக்குற்றம் காணகில்லார்  * பத்தியேய்ந்த இயல்விதென்றே.  5</item>
        <item>இயலும் பொருளும் இசையத்தொடுத்து * ஈன்கவிகள் அன்பால் \10மயல்கொண்டு  வாழ்த்தும் இராமானுசனை  ** மதியின்மையால் \10பயிலுங்கவிகளில் பத்தியில்லாத என்பாவிநெஞ்சால் \10முயல்கின்றனன் * அவன்தன் பெருங்கீர்த்தி மொழிந்திடவே  6</item>
        <item>* மொழியைக் கடக்கும்  பெரும்புகழான் * வஞ்சமுக்குறும்பாம் \10குழியைக்  கடக்கும் நம் கூரத்தாழ்வான்சரண்  கூடியபின்  **\10பழியைக்கடத்தும்  இராமானுசன் புகழ்பாடி அல்லா \10வழியைக்கடத்தல் * எனக்குஇனியாதும் வருத்தமன்றே  7</item>
        <item>வருத்தும் புறவிருள் மாற்ற * எம் பொய்கைப்பிரான் மறையின் \10குருத்தின் பொருளையும் செந்தமிழ்தன்னையும் கூட்டி** ஒன்றத் \10திரித்தன் றெரித்ததிருவிளக்கைத் தன் திருவுளத்தே \10இருத்தும் பரமன் * இராமானுசன் எம் இறையவனே  8</item>
        <item>இறைவனைக் காணும் இதயத்திருள் கெட  * ஞானமென்னும் \10நிறை விளக்கேற்றிய பூதத்திருவடி தாள்கள்  ** நெஞ்சத்து \10உறைய வைத்தாளும் இராமானுசன் புகழோதும் நல்லோர் \10மறையினைக்காத்து* இந்த மண்ணகத்தே மன்ன வைப்பவரே .9</item>
        <item>மன்னியபேரிருள் மாண்டபின் * கோவலுள் மாமலராள் \10தன்னொடுமாயனைக் கண்டமை காட்டும் ** தமிழ்த் தலைவன் \10பொன்னடி போற்றும் இராமானுசற்கு அன்பு பூண்டவர்தாள்  \10சென்னியில் சூடும் * திருவுடையார் என்றும் சீரியரே . 10</item>
        <item>சீரிய நான்மறைச் செம்பொருள் * செந்தமிழாலளித்த \10பாரியலும் புகழ்ப் பாண்பெருமாள்  ** சரணாம்பதுமத் \10தாரியல் சென்னியிராமானுசன் தன்னைச்சார்ந்தவர் தம் \10காரியவண்மை * என்னால் சொல்லொணாது இக்கடலிடத்தே .11</item>
        <item>இடங்கொண்டகீர்த்தி மழிசைக்கிறைவன் * இணையடிப்போது\10அடங்குமிதயத்திராமானுசன்  ** அம்பொற்பாதமென்றும்\10கடங்கொண்டிறைஞ்சும் திருமுனிவர்க்கன்றிக்காதல்செய்யாத் \10திடங்கொண்ட ஞானியர்க்கே * அடியேன்அன்புசெய்வதுவே  12</item>
        <item>செய்யும்பசுந்துளவத்தொழில்மாலையும்  * செந்தமிழில்\10பெய்யும் மறைத்தமிழ்மாலையும் ** பேராதசீரரங்கத்து\10ஐயன்கழற்கணியும்  பரன்தாளன்றியாதரியா\10மெய்யன் * இராமானுசன் சரணேகதி வேறெனக்கே 13</item>
        <item>கதிக்குப்பதறி * வெங்கானமும் கல்லும் கடலுமெல்லாம்\10கொதிக்கத் தவஞ்செய்யும் கொள்கையற்றேன்  ** கொல்லி\10காவலன் சொல்\10பதிக்கும் கலைக்கவி பாடும் பெரியவர் பாதங்களே  \10துதிக்கும் பரமன் * இராமானுசன் என்னைச் சோர்விலனே 14</item>
        <item>சோராத காதல் பெருஞ்சுழிப்பால் * தொல்லை மாலையொன்றும் \10பாராதுஅவனைப் பல்லாண்டென்று காப்பிடும்  ** பான்மையன் \10தாள் \10பேராதவுள்ளத்திராமானுசன் தன் பிறங்கியசீர்  \10சாரா மனிசரைச் சேரேன்  * எனக்கு என்ன தாழ்வினியே ? 15</item>
        <item>* தாழ்வொன்றில்லா மறைதாழ்ந்து * தலமுழுதும்கலியே \10ஆள்கின்ற நாள்வந்து அளித்தவன் காண்மின்  ** அரங்கர் மௌலி  \10சூழ்கின்ற மாலையைசசூடிக்கொடுத்தவள் தொல்லருளால் \10வாழ்கின்றவள்ளல் * இராமானுசனென்னும் மாமுனியே  16</item>
        <item>முனியார் துயரங்கள் முந்திலும்  * இன்பங்கள்  மொய்த்திடினும் \10கனியார்மனம் கண்ணமங்கை  நின்றானை  ** கலை பரவும் \10தனியானையைத்  தண்தமிழ் செய்தநீலன்தனக்கு உலகில்\10இனியானை * எங்களிராமானுசனை வந்தெய்தினரே    17</item>
        <item>எய்தற்கரிய மறைகளை  * ஆயிரம் இன்தமிழால் \10செய்தற்கு உலகில்வரும் சடகோபனை  ** சிந்தையுள்ளே \10பெய்தற்கிசையும் பெரியவர்சீரை உயிர்களெல்லாம்  \10உய்தற்கு உதவும் * இராமானுசன் எம்  உறுதுணையே  18</item>
        <item>உறுபெருஞ்செல்வமும் தந்தையும் தாயும்  * உயர்குருவும் \10வெறிதரு பூமகள்நாதனும்  ** மாறன் விளங்கியசீர் \10நெறிதரும் செந்தமிழாரணமேயென்று இந்நீணிலத்தோர்    \10அறிதர நின்ற * இராமானுசன் எனக்காரமுதே  19</item>
        <item>ஆரப்பொழில் தென் குருகைப்பிரான்  * அமுதத்திருவாய் \10ஈரத்தமிழின் இசையுணர்ந்தோர்கட்கு ** இனியவர் தம் \10சீரைப் பயின்றுய்யும்  சீலங்கொள் நாதமுனியை நெஞ்சால் \10வாரிப்பருகும் * இராமானுசன் என்தன் மாநிதியே 20</item>
        <item>நிதியைப் பொழியும் முகிலென்று * நீசர்தம்வாசல் பற்றித்  \10துதிகற்று உலகில் துவள்கின்றிலேன் இனி  ** தூய்நெறி சேர் \10எதிகட்கிறைவன் யமுனைத்துறைவனிணை அடியாம் \10கதிபெற்றுடைய * இராமானுசன் என்னைக் காத்தனனே  21</item>
        <item>கார்த்திகையானும்  கரிமுகத்தானும் * கனலும்முக்கண் \10மூர்த்தியும் மோடியும் வெப்பும் முதுகிட்டு  ** மூவுலகும் \10பூத்தவனே !என்றுபோற்றிட வாணன் பிழைபொறுத்த  \10தீர்த்தனையேத்தும் * இராமானுசன் என்தன்சேம வைப்பே  22</item>
        <item>வைப்பாய  வான்பொருளென்று  * நல்லன்பர் மனத்தகத்தே  \10எப்போதும் வைக்கும்  இராமானுசனை  ** இரு நிலத்தில் \10ஒப்பாரிலாத உறுவினையேன் வஞ்சநெஞ்சில் வைத்து  \10முப்போதும் வாழ்த்துவன்  * என்னாம்  இது அவன்மொய் புகழ்க்கே ? 23</item>
        <item>மொய்த்தவென்தீவினையால் பல்லுடல் தொறும்மூத்து *அதனால் \10எய்த்தொழிந்தேன் முன நாள்களெல்லாம்  **இன்றுகண்டுயர்ந்தேன் \10பொய்த்தவம் போற்றும் புலைச்சமயங்கள் நிலத்தவியக்  \10கைத்தமெய்ஞ்ஞானத்து * இராமானுசனென்னும் கார்தன்னையே  24</item>
        <item>காரேய்கருணையி ராமானுச ! * இக்கடலிடத்தில் \10ஆரேயறிபவர் நின்னருளின் தன்மை ?** அல்லலுக்கு \10நேரேயுறைவிடம் நான்வந்து நீயென்னை யுய்த்தபின் உன் \10சீரேஉயிர்க்குயிராய் * அடியேறகு இன்றுதித்திக்குமே  25</item>
        <item>திக்குற்ற கீர்த்தி யிராமானுசனை * என் செய் வினையாம் \10மெய்க் குற்றம் நீக்கி விளங்கிய மேகத்தை  ** மேவு நல்லோர் \10எக்குற்றவாளர் எது பிறப்பு ஏதியல்வாக  நின்றோர்  \10அக்குற்றம் அப்பிறப்பு * அவ்வியல்வே நம்மை ஆட்கொள்ளுமே  26</item>
        <item>கொள்ளக் குறை வற்றிலங்கி * கொழுந்து விட்டோங்கிய வுன் \10வள்ளல் தனத்தினால் வல்வினையேன் மனம் நீ புகுந்தாய் **\10வெள்ளைச் சுடர் விடும் உன் பெரு மேன்மைக் கிழுக்கிதென்று  \10தள்ளுற்றிரங்கும் * இராமானுச ! என் தனி நெஞ்சமே . 27</item>
        <item>நெஞ்சிற் கறை கொண்ட கஞ்சனைக் காய்ந்த நிமலன் * நங்கள்\10பஞ்சித் திருவடிப் பின்னை தன் காதலன்  ** பாதம் நண்ணா  \10வஞ்சர்க்கரிய இராமானுசன் புகழன்றி என் வாய் \10கொஞ்சிப் பரவகில்லாது * என்ன வாழ்வு இன்று கூடியதே ! 28</item>
        <item>கூட்டும்விதிஎன்றுகூடுங்கொலோ ? * தென்குருகைப்பிரான் \10பாட்டென்னும் வேதப்பசுந்தமிழ்தன்னை**தன்பத்தியென்னும் \10வீட்டின்கண்வைத்த இராமானுசன்புகழ் மெய்யுணர்ந்தோர் \10ஈட்டங்கள்தன்னை * என்நாட்டங்கள்கண்டுஇன்பமெய்திடவே 29</item>
        <item>இன்பந்தரு பெருவீடு வந்தெய்திலென் ?* எண்ணிறந்த \10துன்பந்தரு நிரயம்பல சூழிலென் ? ** தொல்லுலகில் \10மன்பல்லுயிர் கட்கிறையவன் மாயனென மொழிந்த  \10அன்பன்அனகன் * இராமானுசன் என்னையாண்டனனே  30</item>
        <item>* ஆண்டுகள்நாள் திங்களாய் * நிகழ்காலமெல்லாம்மனமே !\10ஈண்டு பல்யோனிகள் தோறுழல்வோம் ** இன்றோரெண்ணின்றியே   \10காண்தகு தோளண்ணல் தென்னத்தியூரர் கழலிணைக்கீழ்ப்  \10பூண்டவன்பாளன் * இராமானுசனைப் பொருந்தினமே  31</item>
        <item>பொருந்தியதேசும் பொறையும்திறலும் * புகழும் நல்ல \10திருந்தியஞானமும் செல்வமும்சேரும் ** செறுகலியால் \10வருந்தியஞாலத்தைவண்மையினால் வந்தெடுத்தளித்த\10அருந்தவன் * எங்களிராமானுசனை யடைபவர்க்கே  32</item>
        <item>அடையார் கமலத்துஅலர்மகள்கேள்வன் *கையாழி யென்னும்  \10படையோடுநாந்தகமும்  படர்தண்டும் ஒண்சார்ங்கவில்லும் **\10புடையார் புரிசங்கமும் இந்தப் பூதலங் காப்பதற்கென்று   \10இடையே * இராமானுச  முனியாயின இந்நிலத்தே  33</item>
        <item>நிலத்தைச் செறுத்துண்ணும் நீசக்கலியை * நினைப்பரிய \10பலத்தைச் செறுத்தும் பிறங்கியதில்லை ** என்பெய்வினை தென் \10புலத்தில்பொறித்தஅப்புத்தகச்சும்மை பொறுக்கியபின்  \10நலத்தைப் பொறுத்தது * இராமானுசன்தன்நயப்புகழே  34</item>
        <item>நயவேன் ஒருதெய்வம் நானிலத்தே * சில மானிடத்தைப் \10புயலேயெனக் கவி போற்றி செய்யேன் *பொன்னரங்கமென்னில் \10மயலே பெருகும் இராமானுசன் மன்னு மாமலர்த் தாள்   \10அயரேன் * அருவினை என்னை எவ்வாறு இன்றடர்ப்பதுவே ? 35</item>
        <item>அடல் கொண்ட நேமியன் ஆருயிர் நாதன் * அன்று ஆரணச் சொற் \10கடல் கொண்டவொண்பொருள் கண்டளிப்ப *பின்னும் காசினியோர் \10இடரின்கண்வீழ்ந்திடத்தானு மவ்வொண்பொருள் கொண்டு அவர்பின்\10படருங்குணன் * எம் இராமானுசன் தன் படி இதுவே . 36 </item>
        <item>படி கொண்ட கீர்த்தி இராமாயணமென்னும் பத்தி வெள்ளம் *\10குடி கொண்ட கோயிலிராமானுசன் குணங் கூறும் ** அன்பர் \10கடிகொண்ட மாமலர்த் தாள் கலந்துள்ளங் கனியும் நல்லோர் \10அடி கண்டு கொண்டுகந்து * என்னையும் ஆளவர்க் காக்கினரே 37</item>
        <item>ஆக்கி அடிமை நிலைப் பித்தனை என்னை இன்று * அவமே \10போக்கிப் புறத்திட்ட தென்பொருளா முன்பு ** புண்ணியர் தம் \10வாக்கிற் பிரியா இராமானுச ! நின்னருளின் வண்ணம் \10நோக்கில் தெரிவரிதால் * உரையாய் இந்த நுண் பொருளே . 38</item>
        <item>பொருளும் புதல்வரும் பூமியும் * பூங்குழலாருமென்றே\10மருள்கொண்டிளைக்கும் நமக்கு நெஞ்சே !* மற்றுளார்தரமோ?\10இருள்கோண்ட வெந்துயர் மாற்றித் தன்னீ றில் பெரும்புகழே \10தெருளும் தெருள்தந்து * இராமானுசன் செய்யும் சேமங்களே. 39</item>
        <item>சேமநல்வீடும் பொருளும் தருமமும் * சீரியநற்\10காமமுமென்றிவை நான்கென்பர் ** நான்கினும் கண்ணனுக்கே\10ஆமது காமம் அறம்பொருள் வீடிதற்கென்றுரைத்தான் \10வாமனன் சீலன் * இராமாநுசன் இந்த மண்மிசையே. 40</item>
        <item>மண்மிசை யோனிகள் தோறும் பிறந்து * எங்கள் மாதவனே\10கண்ணுற நிற்கிலும் காணகில்லா ** உலகோர்களெல்லாம்\10அண்ணலி ராமானுசன்வந்து தோன்றிய அப்பொழுதே \10நண்ணரு ஞானம் தலைக்கொண்டு * நாரணற் காயினரே. 41</item>
        <item>ஆயிழையார் கொங்கை தங்கும் * அக்காதலளற்றழுந்தி\10மாயும் என்னாவியை வந்தெடுத்தான் இன்று ** மாமலராள்\10நாயகன் எல்லா வுயிர்கட்கும் நாதன் அரங்கனென்னும்\10தூயவன் *தீதிலி ராமானுசன் தொல்லருள்சுரந்தே. 42</item>
        <item>சுரக்கும் திருவும் உணர்வும் * சொலப்புகில் வாயமுதம்\10பரக்கும் இருவினை பற்றற வோடும் ** படியிலுள்ளீர் !\10உரைக்கின்றனன் உமக்கு யான் அறம் சீறு முறு கலியைத்\10துரக்கும் பெருமை * இராமானுசனென்று சொல்லுமினே. 43</item>
        <item>சொல்லார் தமிழொரு மூன்றும் * சுருதிகள் நான்கும் எல்லை \10யில்லா அறநெறி யாவும் தெரிந்தவன் ** எண்ணருஞ்சீர்\10நல்லார் பரவும் இராமானுசன் திரு நாமம் நம்பிக்\10கல்லார் அகலிடத்தோர் * எது பேறென்று காமிப்பரே. 44</item>
        <item>பேறொன்று மற்றில்லை நின்சரணன்றி *அப்பேறளித்தற்கு \10ஆறொன்று மில்லை மற்றச்சரணன்றி ** என்று இப்பொருளைத் \10தேறுமவர்க்கும் எனக்கும் உனைத்தந்தசெம்மை சொல்லால் \10கூறும் பரமன்று * இராமானுச ! மெய்ம்மை கூறிடிலே. 45</item>
        <item>கூறும் சமயங்களாறும் குலைய * குவலயத்தே\10மாறன்பணித்தமறையுணர்ந்தோனை ** மதியிலியேன்\10தேறும் படி என் மனம் புகுந்தானைத் திசையனைத்தும்\10ஏறும் குணனை * இராமானுசனை இறைஞ்சினமே. 46</item>
        <item>இறைஞ்சப் படும்பரன் ஈசனரங்கனென்று * இவ்வுலகத்\10தறஞ் செப்பும் * அண்ணல் இராமா னுசன் ** என் அருவினையின்\10திறஞ் செற்றிரவும் பகலும் விடாதென்றன் சிந்தையுள்ளே\10நிறைந்தொப் பறவிருந்தான் * எனக் காரும் நிகரில்லையே. 47</item>
        <item>நிகரின்றி நின்றவென் நீசதைக்கு * நின்னரு ளின்கணன்றிப்\10புகலொன்று மில்லை * அருட்கும் அஃதேபுகல் ** புன்மையிலோர்\10பகரும் பெருமை இராமா னுச !* இனி நாம்பழுதே\10அகலும் பொருளென் ?* பயனிரு வோமுக்கு மானபின்னே 48</item>
        <item>ஆனது செம்மை அறநெறி * பொய்ம்மை அறுசமயம்\10போனது பொன்றி * இறந்தது வெங்கலி ** பூங்கமலத்\10தேனதி பாய்வயல் தென்னரங் கன்கழல் சென்னிவைத்துத் *\10தானதில் மன்னும் * இராமா னுசனித் தலத்துதித்தே. 49</item>
        <item>உதிப்பன உத்தமர் சிந்தையுள் * ஒன்னலர் நெஞ்சம் அஞ்சிக்\10கொதித்திட மாறி நடப்பன ** கொள்ளைவன் குற்றமெல்லாம்\10பதித்த என் புன்கவிப் பாவினம் பூண்டன பாவுதொல்சீர்\10எதித்தலை நாதன் * இராமானுசன் தனிணையடியே. 50</item>
        <item>அடியைத் தொடர்ந்தெழும் ஐவர்கட்காய் * அன்று பாரதப்போர்\10முடியப் பரிநெடுந் தேர்விடும் கோனை ** முழுதுணர்ந்த\10அடியர்க் கமுதம் இராமானுசன் என்னை யாள வந்து இப்\10படியில் பிறந்தது * மற்றில்லை காரணம் பார்த்திடிலே. 51</item>
        <item>பார்த்தான் அறுசமயங்கள் பதைப்ப * இப் பார்முழுதும்\10போர்த்தான் புகழ்கொண்டு புன்மையி னேனிடைத் தான்புகுந்து **\10தீர்த்தான் இருவினை தீர்த்து அரங்கன்செய்ய தாளிணையோடு  \10ஆர்த்தான் * இவை எம் மிராமானுசன்செய்யும் அற்புதமே. 52</item>
        <item>அற்புதன் செம்மையி ராமானுசன் * என்னையாளவந்த\10கற்பகம் கற்றவர் காமுறு சீலன் ** கருதரிய\10பற்பல் லுயிர்களும் பல்லுலகு யாவும் பரனதென்னும்\10நற்பொருள் தன்னை * இந் நானிலத்தேவந்து நாட்டினனே. 53</item>
        <item>நாட்டிய நீசச் சமயங்கள் மாண்டன * நாரணனைக்\10காட்டிய வேதம் களிப்புற் றது ** தென் குருகைவள்ளல்\10வாட்டமி லாவண் தமிழ்மறை வாழ்ந்தது மண்ணுலகில்\10ஈட்டிய சீலத்து * இராமானுசன் தன்னியல்வுகண்டே. 54</item>
        <item>கண்டவர் சிந்தை கவரும் * கடிபொழில் தென்னரங்கன் \10தொண்டர் குலாவும் இராமானுசனை ** தொகையிறந்த\10பண் தரு வேதங்கள் பார்மேல் நிலவிடப் பார்த்தருளும் \10கொண்டலை மேவித் தொழும் * குடி யாம் எங்கள் கோக்குலமே . 55</item>
        <item>கோக்குல மன்னரை மூவெழு கால் * ஒரு கூர்மழுவால்\10போக்கிய தேவனைப் போற்றும் புனிதன் ** புவனமெங்கும்\10ஆக்கிய கீர்த்தி இராமா னுசனை அடைந்தபின் என்\10வாக்கு உரையாது * என் மனம் நினையாது இனி மற்றொன்றையே. 56</item>
        <item>மற்றொரு பேறு மதியாது * அரங்கன் மலரடிக்கு ஆள்\10உற்றவரே தனக்கு உற்றவராக் கொள்ளும் உத்தமனை **\10நல் தவர் போற்றும் இராமானுசனை இந் நானிலத்தே\10பெற்றனன் * பெற்றபின் மற்றறியேன்  ஒரு பேதைமையே. 57</item>
        <item>பேதையர் வேதப் பொருளிதென்று உன்னி் * பிரமம்நன்றென்று\10ஒதி மற் றெல்லா வுயிரும் அஃதென்று * உயிர்கள்மெய்விட்டு \10ஆதிப் பரனோடொன் றாமென்று சொல்லுமவ் வல்லலெல்லாம் \10வாதில்வென்றான் * எம் இராமா னுசன்மெய்ம் மதிக்கடலே. 58</item>
        <item>கடலள வாய திசையெட்டி னுள்ளும் * கலியிருளே\10மிடைதரு காலத்து இராமா னுசன் ** மிக்க நான்மறையின்\10சுடரொளி யால் அவ் விருளைத் துரந்திலனேல் உயிரை\10உடையவன் * நாரணனென்றறி வாரில்லை உற்றுணர்ந்தே. 59</item>
        <item>உணர்ந்த மெய்ஞ்ஞானியர் யோகந் தொறும் * திருவாய்மொழியின்\10மணந்தரும் இன்னிசை மன்னுமிடந்தொறும் ** மாமலராள்\10புணர்ந்தபொன் மார்வன் பொருந்தும் பதிதொறும் புக்குநிற்கும்\10குணந்திகழ் கொண்டல் * இராமானுசன் எங் குலக்கொழுந்தே. 60</item>
        <item>கொழுந்துவிட்டோடிப் படரும் வெங் கோள்வினையால் * நிரயத்து\10அழுந்தியிட்டேனை வந் தாட்கொண்ட பின்னும் ** அருமுனிவர்\10தொழும் தவத்தோன் எம் இராமானுசன் தொல் புகழ்சுடர்மிக்\10கெழுந்தது * அத் தால்நல்லதிசயங் கண்டது இருநிலமே. 61</item>
        <item>இருந்தேன் இருவினைப் பாசம் கழற்றி * இன்றுயானிறையும்\10வருந்தேன் இனி எம் இராமா னுசன் ** மன்னு மாமலர்த்தாள்\10பொருந்தா நிலையுடைப் புன்மையி னோர்க்கு ஒன்றும் நன்மைசெய்யாப்\10பெருந்தேவரைப்பரவும் * பெரியோர்தங் கழல்பிடித்தே. 62</item>
        <item>பிடியைத் தொடரும் களிறென்ன * யான்  உன் பிறங்கியசீர்\10அடியைத் தொடரும் படிநல்க வேண்டும் ** அறுசமயச்\10செடியைத் தொடரும் மருள்செறிந் தோர்சிதைந் தோடவந்து இப்\10படியைத் தொடரும் * இராமானுச ! மிக்க பண்டிதனே !. 63</item>
        <item>பண்தரு மாறன் பசுந்தமிழ் * ஆனந்தம் பாய்மதமாய்\10விண்டிட எங்களிராமானுசமுனி வேழம் ** மெய்ம்மை\10கொண்டநல் வேதக் கொழுந்தண்ட மேந்திக் குவலயத்தே\10மண்டிவந்தேன்றது * வாதியர் காள் ! உங்கள் வாழ்வற்றதே. 64</item>
        <item>வாழ்வற்றதுதொல்லை வாதியர்க்கு * என்றும் மறையவர்தம்\10தாழ்வற்றது தவம் தாரணி பெற்றது * தத்துவநூல்\10கூழற்றது குற்றமெல்லாம் பதித்த குணத்தினர்க்கு அந்\10நாழற்றது * நம் இராமானுசன் தந்த ஞானத்திலே. 65</item>
        <item>ஞானம் கனிந்த நலங்கொண்டு * நாள்தொறும் நைபவர்க்கு\10வானம் கொடுப்பது மாதவன் ** வல்வினையேன்மனத்தில்\10ஈனம் கடிந்த இராமானுசன் தன்னையெய்தினர்க்கு  அத்\10தானம் கொடுப்பது * தன்தக வென்னும் சரண்கொடுத்தே. 66</item>
        <item>சரணமடைந்த தருமனுக்கா * பண்டு நூற்றுவரை\10மரணமடைவித்த மாயவன் ** தன்னை வணங்கவைத்த\10கரணமிவை உமக் கன்றென்று இராமானுசன் உயிர்கட்கு  \10அரணங் கமைத்திலனேல் * அரணார்மற்றிவ் வாருயிர்க்கே? 67</item>
        <item>ஆரெனக் கின்று நிகர்சொல்லில் ?* மாயன் அன்று ஐவர்தெய்வத்\10தேரினில் செப்பிய கீதையின் * செம்மைப் பொருள்தெரியப்\10பாரினில் சொன்ன இராமானுசனைப் பணியும்நல்லோர் \10சீரினில் சென்று பணிந்தது * என் ஆவியும் சிந்தையுமே. 68</item>
        <item>சிந்தையினோடு கரணங்கள் யாவும் சிதைந்து * முன்னாள்\10அந்தமுற் றாழ்ந்தது கண்டு ** அவையென் தனக் கன்றருளால்\10தந்த அரங்கனும் தன்சரண் தந்திலன் தானதுதந்து *\10எந்தை இராமானுசன்வந்தெடுத்தனன் இன்று என்னையே. 69</item>
        <item>என்னையும் பார்த்து என்னியல்வையும் பார்த்து * எண்ணில் பல்குணத்த\10உன்னையும் பார்க்கில் அருள்செய்வதேநலம் ** அன்றி என்பால்\10பின்னையும் பார்க்கில் நலமுளதே? உன் பெருங்கருணை\10தன்னையென் பார்ப்பர் ?* இராமானுச உன்னைச் சார்ந்தவரே? 70</item>
        <item>சார்ந்தது என்சிந்தை உன் தாளிணைக் கீழ் * அன்பு தான்மிகவும்\10கூர்ந்தது அத் தாமரைத் தாள்களுக்கு ** உன் தன் குணங்களுக்கே\10தீர்ந்தது என் செய்கை முன் செய்வினை நீ செய் வினையதனால்\10பேர்ந்தது * வண்மை இராமானுச ! எம் பெருந்தகையே. 71</item>
        <item>கைத்தனன் தீய சமயக் கலகரை * காசினிக்கே\10உய்த்தனன் தூய மறைநெறி தன்னை ** என்று உன்னி உள்ளம்\10நெய்த்தவன் போடிருந் தேத்தும் நிறைபுகழோருடனே \10வைத்தனன் என்னை * இராமானுசன்மிக்க வண்மைசெய்தே. 72</item>
        <item>வண்மையினாலும் தன் மாதகவாலும் * மதிபுரையும்\10தண்மையினாலும் இத் தாரணி யோர்கட்கு ** தான்சரணாய்\10உண்மைநல் ஞான முரைத்த இராமானுசனையுன்னும் \10திண்மையல்லால் எனக்கில்லை * மற்றோர்நிலை தேர்ந்திடிலே.73</item>
        <item>தேரார் மறையின் திறமென்று * மாயவன் தீயவரைக்\10கூராழி கொண்டு குறைப்பது ** கொண்டலனையவண்மை\10ஏரார் குணத்தெம் மிராமானுசன் அவ்வெழில்மறையில்\10சேரா தவரைச் சிதைப்பது * அப்போது ஒரு சிந்தைசெய்தே. 74</item>
        <item>செய்த்தலைச் சங்கம் செழுமுத்தமீனும் * திருவரங்கர்\10கைத்தலத் தாழியும் சங்கமும் ஏந்தி ** நங் கண்முகப்பே\10மொய்த்தலைத்து உன்னை விடேனென்றிருக்கிலும் நின்புகழே \10மொய்த்தலைக்கும்வந்து * இராமானுச ! என்னை முற்றும் நின்றே. 75</item>
        <item>* நின்றவண் கீர்த்தியும் நீள்புனலும் * நிறை வேங்கடப்பொற்\10குன்றமும் வைகுந்த நாடும் குலவிய பாற்கடலும் **\10உன் தனக்கு எத்தனை யின்பந்தரும் உன்னிணைமலர்த்தாள் \10என்தனக்கும்அது * இராமானுச இவையீந்தருளே.   76</item>
        <item>ஈந்தனன் ஈயாத இன்னருள் * எண்ணில் மறைக்குறும்பைப்\10பாய்ந்தனன் அம்மறைப் பல்பொருளால் ** இப் படியனைத்தும்\10ஏய்ந்தனன் கீர்த்தியினால் என் வினைகளை வேர்பறியக்\10காய்ந்தனன் * வண்மை இராமானுசற்கு என் கருத்தினியே? 77</item>
        <item>கருத்தில் புகுந்து உள்ளில் கள்ளம் கழற்றி * கருதரிய\10வருத்தத்தினால் மிக வஞ்சித்து ** நீ இந்த மண்ணகத்தே\10திருத்தித் திருமகள் கேள்வனுக் காக்கிய பின் என் நெஞ்சில்\10பொருத்தப் படாது * எம் இராமானுச ! மற்றோர் பொய்ப்பொருளே.78</item>
        <item>பொய்யைச் சுரக்கும் பொருளைத் துரந்து * இந்தப் பூதலத்தே\10மெய்யைப் புரக்கும் இராமானுசன்நிற்க ** வேறுநம்மை\10உய்யக் கொள்ளவல்ல தெய்வம் இங்கு யாதென்று உலர்ந்து அவமே \10ஐயப் படாநிற்பர் * வையத்துள்ளோர்நல்லறிவிழந்தே. 79</item>
        <item>நல்லார் பரவும் இராமானுசன் * திரு நாமம்நம்ப\10வல்லார் திறத்தை மறவாதவர்கள் எவர் * அவர்க்கே\10எல்லா விடத்திலும் என்றும் எப்போதிலும் எத்தொழும்பும் \10சொல்லால் மனத்தால் * கருமத்தினால்செய்வன் சோர்வின்றியே. 80</item>
        <item>சோர்வின்றி உன்தன்துணையடிக் கீழ் * தொண்டு பட்டவர்பால்\10சார்வின்றி நின்ற எனக்கு ** அரங்கன்செய்ய தாளிணைகள்\10பேர்வின்றி யின்று பெறுத்தும் இராமானுச ! இனி உன்\10சீரொன்றியகருணைக்கு * இல்லை மாறு தெரிவுறிலே. 81</item>
        <item>தெரிவுற்ற ஞானம் செறியப் பெறாது * வெந்தீவினையால்\10உருவற்ற ஞானத்து உழல்கின்ற என்னை ** ஒருபொழுதில்\10பொருவற்ற கேள்வியனாக்கி நின்றான் என்ன புண்ணியனோ ?\10தெரிவுற்ற கீர்த்தி * இராமானுசனென்னும் சீர்முகிலே. 82</item>
        <item>சீர்கொண்டு பேரறம் செய்து * நல்வீடு செறிதுமென்னும்\10பார்கொண்ட மேன்மையர் கூட்டனல்லேன் ** உன் பதயுகமாம்\10ஏர்கொண்ட வீட்டை எளிதினிலெய்துவன் உன்னுடைய\10கார்கொண்ட வண்மை * இராமானுச ! இது கண்டுகொள்ளே. 83</item>
        <item>கண்டுகொண்டேன் எம் இராமானுசன் தன்னை * காண்டலுமே\10தொண்டுகொண்டேன் அவன் தொண்டர்பொற்றாளில் * என் தொல்லை வெந்நோய்\10விண்டுகொண்டேன்அவன் சீர்வெள்ள வாரியை வாய் மடுத்து இன்று \10உண்டு கொண்டேன் * இன்னம் உற்றனவோதில் உலப்பில்லையே . 84</item>
        <item>ஓதிய வேதத்தின் உட்பொருளாய் * அதனுச்சிமிக்க \10சோதியை நாதனென அறியாது உழல்கின்ற தொண்டர் **\10பேதைமை தீர்த்த இராமானுசனைத் தொழும்பெரியோர் \10பாத மல்லால் என் தனாருயிர்க்கு * யாதொன்றும் பற்றில்லையை. 85</item>
        <item>பற்றா மனிசரைப் பற்றி * அப்பற்று விடாதவரே\10உற்றா ரெனவுழன்று ஓடி நையேன் இனி ** ஒள்ளியநூல்\10கற்றார் பரவும் இராமானுசனைக் கருதுமுள்ளம்\10பெற்றார் யவர் * அவர் எம்மை நின்றாளும் பெரியவரே. 86</item>
        <item>பெரியவர் பேசிலும் பேதையர் பேசிலும் * தன்குணங்கட்கு \10உரியசொல் என்றுமுடையவ னென்றென்று ** உணர்வின் மிக்கோர்\10தெரியும்வண் கீர்த்தி இராமானுசன் மறை தேர்ந்து உலகில்\10புரியும் நல் ஞானம் * பொருந்தா தவரைப் பொரும்கலியே. 87</item>
        <item>கலிமிக்க செந்நெல் கழனிக் குறையல் * கலைப்பெருமான்\10ஒலிமிக்க பாடலை உண்டு தன்னுள்ளம் தடித்து ** அதனால்\10வலிமிக்க சீயம் இராமானுசன் மறை வாதியராம்\10புலிமிக்க தென்று * இப் புவனத்தில் வந்தமை போற்றுவனே. 88</item>
        <item>போற்றரும் சீலத்து இராமானுச !* நின் புகழ்தெரிந்து\10சாற்றுவனேல் அது தாழ்வு **அது தீரில் உன் சீர் தனக்கு ஓர் \10ஏற்றமென்றே கொண்டிருக்கிலும் என்மனம் ஏத்தியன்றி\10ஆற்றகில்லாது *  இதற்கு என்னினை வாயென்றிட்டு அஞ்சுவனே . 89</item>
        <item>நினையார் பிறவியை நீக்கும் பிரானை * இந்நீள் நிலத்தே \10எனையாள வந்த இராமானுசனை ** இருங்கவிகள்\10புனையார் புனையும் பெரியவர் தாள்களில் பூந்தொடையல்\10வனையார் * பிறப்பில் வருந்துவர் மாந்தர் மருள்சுரந்தே. 90</item>
        <item>மருள்சுரந்து ஆகம வாதியர் கூறும் *அவப்பொருளாம்\10இருள்சுரந்தெய்த்த உலகிருள் நீங்க *தன்னீண்டியசீர்\10அருள் சுரந்து எல்லா வுயிர்கட்கும் நாதன் அரங்கனென்னும்\10பொருள்சுரந்தான் * எம் இராமானுசன்மிக்க புண்ணியனே. 91</item>
        <item>புண்ணிய நோன்பு புரிந்துமிலேன் *அடி போற்றிசெய்யும்\10நுண்ணருங் கேள்வி நுவன்றுமிலேன் ** செம்மை நூற்புலவர்க்கு \10எண்ணருங் கீர்த்தி இராமானுச ! இன்று நீபுகுந்து என் \10கண்ணுள்ளும் நெஞ்சுள்ளும் * நின்ற இக்காரணம் கட்டுரையே. 92</item>
        <item>கட்டப் பொருளை மறைப்பொருளென்று * கயவர்சொல்லும்\10பெட்டைக் கெடுக்கும் பிரானல்லனே ** என் பெருவினையைக்\10கிட்டிக் கிழங்கொடு தன்னருளென்னு மொள் வாளுருவி \10வெட்டிக் களைந்த * இராமானுசனென்னும் மெய்த்தவனே. 93</item>
        <item>தவம்தரும் செல்வம் தகவும் தரும் * சலியாப்பிறவிப்\10பவம்தரும் தீவினை பாற்றித் தரும் * பரந்தாமமென்னும்\10திவம்தரும் தீதிலி ராமானுசன் தன்னைச் சார்ந்தவர்கட்கு \10உவந்தருந்தேன் * அவன் சீரன்றி யான் ஒன்றும் உள்மகிழ்ந்தே. 94</item>
        <item>உண்ணின்று உயிர்களுக்கு உற்றனவேசெய்து * அவர்க்கு உயவே\10பண்ணும் பரனும் பரிவிலனாம்படி ** பல்லுயிர்க்கும்\10விண்ணின் தலைநின்று வீடளிப்பான் எம் இராமானுசன் \10மண்ணின் தலத்து உதித்து *மறை நாலும் வளர்த்தனனே. 95</item>
        <item>வளரும் பிணிகொண்ட வல்வினையால் * மிக்க நல்வினையில்\10கிளரும் துணிவு கிடைத்தறியாது * முடைத்தலையூன்\10தளருமளவும் தரித்தும் விழுந்தும் தனிதிரிவேற்கு \10உளர் எம் இறைவர் * இராமானுசன் தன்னையுற்றவரே. 96</item>
        <item>தன்னையுற் றாட்செய்யும் தன்மையினோர் * மன்னு தாமரைத்தாள்\10தன்னையுற்றாட்செய்ய என்னையுற்றான் இன்று ** தன்தகவால்\10தன்னையுற்றாரன்றித் தன்மையுற் றாரில்லை யென்றறிந்து \10தன்னையுற்றாரை * இராமானுசன்குணம் சாற்றிடுமே. 97</item>
        <item>*இடுமே இனிய சுவர்க்கத்தில் * இன்னும் நரகிலிட்டுச்\10சுடுமே ? அவற்றைத் தொடர்தருதொல்லை ** சுழல்பிறப்பில்\10நடுமே? இனிநம் இராமானுசன் நம்மை நம்வசத்தே\10விடுமே? சரணமென்றால் * மனமே ! நையல் மேவுதற்கே?  98</item>
        <item>தற்கச் சமணரும் சாக்கியப் பேய்களும் * தாழ்சடையோன்\10சொற்கற்ற சோம்பரும் சூனிய வாதரும் ** நான்மறையும்\10நிற்கக் குறும்புசெய் நீசரும் மாண்டனர் நீள்நிலத்தே \10பொற்கற்பகம் * எம் இராமானுசமுனி போந்தபின்னே. 99</item>
        <item>போந்ததென்னெஞ்சென்னும் பொன்வண்டு * உனதடிப் போதில் ஒண்சீ\10ராந்தெளி தேனுண்டு அமர்ந்திட வேண்டி ** நின் பாலதுவே\10ஈந்திட வேண்டும் இராமானுச ! இது வன்றி ஒன்றும் \10மாந்தகில்லாது * இனி மற்றொன்று காட்டி மயக்கிடலே. 100</item>
        <item>மயக்கும் இருவினை வல்லியில் பூண்டு * மதிமயங்கித்\10துயக்கும் பிறவியில் தோன்றிய என்னை ** துயரகற்றி\10உயக்கொண்டு நல்கும் இராமானுச ? என்றது உன்னையுன்னி\10நயக்குமவர்க்கு இது இழுக்கென்பர் * நல்லவரென்று நைந்தே . 101</item>
        <item>நையும் மனம் உன் குணங்களை யுன்னி * என் நா இருந்து எம் \10ஐயனிராமானுசனென் றழைக்கும் ** அருவினையேன்\10கையும் தொழும் கண் கருதிடும் காணக் கடல்புடைசூழ் \10வையமிதனில் * உன் வண்மை என் பால் என் வளர்ந்ததுவே? 102</item>
        <item>வளர்ந்த வெங்கோப மடங்கலொன்றாய் * அன்று வாளவுணன்\10கிளர்ந்த பொன்னாகம் கிழித்தவன் ** கீர்த்திப் பயிரெழுந்து\10விளைந்திடும் சிந்தை இராமானுசன் என்தன் மெய்வினைநோய்\10களைந்துநன் ஞானமளித்தனன் * கையில் கனியென்னவே. 103</item>
        <item>கையில் கனியென்னக் கண்ணனைக் காட்டித் தரிலும் * உன்தன்\10மெய்யில் பிறங்கிய சீரன்றி வேண்டிலன் யான் ** நிரயத்\10தொய்யில் கிடக்கிலும் சோதிவிண் சேரிலும் இவ்வருள்நீ \10செய்யில் தரிப்பன் * இராமானுச! என் செழுங்கொண்டலே!. 104</item>
        <item>*செழுந்திரைப் பாற்கடல் கண் துயில் மாயன் * திருவடிக்கீழ்\10விழுந்திருப் பார்நெஞ்சில் மேவுநன் ஞானி ** நல் வேதியர்கள்\10தொழும் திருப்பாதனி ராமானுசனைத் தொழும்பெரியோர் \10எழுந்திரைத்தாடும இடம் * அடியேனுக்கு இருப்பிடமே. 105</item>
        <item>*இருப்பிடம் வைகுந்தம் வேங்கடம் * மாலிருஞ் சோலையென்னும்\10பொருப்பிடம் மாயனுக் கென்பர்நல்லோர் ** அவை தம் மொடும் வந்து \10இருப்பிடம் மாயன் இராமானுசன்மனத்து இன்று அவன் வந்து \10இருப்பிடம் * என் தனி தயத்துள்ளேதனக் கின்புறவே. 106</item>
        <item>*இன்புற்ற சீலத்து இராமானுச !* என்றும் எவ்விடத்தும்\10என்புற்ற நோயுடல் தோறும் பிறந்து இறந்து ** எண்ணரிய\10துன்புற்று வீயினும் சொல்லுவ தொன்றுண்டு உன் தொண்டர்கட்கே\10அன்புற்றிருக்கும் படி * என்னையாக்கி அங்காட்படுத்தே. 107</item>
        <item>*அங்கயல் பாய்வயல் தென்னரங்கன் * அணியாகமன்னும்\10பங்கய மாமலர்ப் பாவையைப் போற்றுதும் ** பத்தியெல்லாம்\10தங்கிய தென்னத் தழைத்துநெஞ்சே! நம் தலைமிசையே \10பொங்கிய கீர்த்தி * இராமானுசனடிப் பூமன்னவே. 108</item>
        <item>App Ver 2.3.1 © 2013 Vaishnavism.eclass@gmail.com</item>
    </array>
</resources>
